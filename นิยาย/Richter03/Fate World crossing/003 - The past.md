003 - The past

โฮมุระตื่นขึ้นมาในอ้อมกอดของโซมะ เธอเลือกที่จะยังไม่ลืมตาแต่ใช้ปลายนิ้วมือลูบไล้แผ่นอกของเขาเบาๆ ซึ่งเขาเอามือข้างหนึ่งมาลูบหัวเธอเบาๆ กลับ

"ไม่คิดว่าโซมะจะรอบจัดเดินเครื่องหนักขนาดคืนนี้นะคะ"

โซมะได้ยินแล้วก็เขินนิดๆ เพราะปรกติแล้วเขาเองก็ไม่เคยออกอาวุธขนาดคืนที่ผ่านมานี้

"เอ่อ คือว่า ปรกติแล้วผมก็ไม่ได้ขนาดนั้นอะไรนะ แต่ว่าเมื่อนี้มัน เอ่อ ทั้งตื่นเต้นและรู้สึกดีมากๆ เลยหยุดไม่อยู่ อยากทำจนถึงที่สุด"

เธอได้ยินแล้วก็ยิ้มนิดๆ

"ดีนะคะที่ร่างกายของชั้นเป็นสาวน้อยเวทย์มนต์ ถ้าเป็นเด็กสาวปรกติคงรับรักโซมะไม่ไหวแน่นอนค่ะ"

"เอ่อ ขอโทษครับ แต่ถ้านี้อีกผมเองก็สัญญาไม่ได้นะว่าจะไม่หลงหัวปักหัวปำอีก"

"ถ้าอย่างงั้นคงต้องหาคนมาช่วยแบ่งเบากิจชั้นแล้วสินะคะนี่"

"เอ่อ ขอโทษครับ ผมจะพยายามเพลาๆ ลง"

เธอจูบหน้าอกของเขาเบาๆ ซึ่งบริเวณที่ริมฝีปากเธอสัมผัสนั้นมีรอยจูบเรืองแสงสีชมพูปรากฏขึ้นอยู่แวบหนึ่งก่อนจะหายไป ซึ่งนี่ไม่ใช่ครั้งแรกเพราะเมื่อคืนนี้ทุกครั้งที่ริมฝีปากของเธอสัมผัสตัวเขาก็จะมีรอยจูบเรืองแสงที่เหล่าสาวน้อยเวทย์มนต์ในโลกของเธอรู้จักกันในนามรอยจูบของแม่มด Witch kiss

"ปล่าวค่ะ ชั้นหมายความตามนั้นจริงๆ ชั้นเองไม่มีปัญหาอะไรที่จะแชร์โซมะร่วมกับหญิงอื่น"

'เอ๋ เอาจริงดิ แต่มันจะดีเกินจริงไปหรือปล่าวฟระ'

เธอขยับตัวเลื่อนขึ้นมาจนศีรษะอยู่ระดับเดียวกับเขาพลางจ้องตาเขาไปด้วย

" แต่ข่าวร้ายชั้นเองก็ต้องสารภาพว่าชั้นให้คุณได้แค่ที่ 2 ในใจของชั้น ตัวชั้นเองก็มีคนสำคัญที่สุดในใจชั้นอยู่ โซมะรับได้ไหมคะ"

เขามองตาเธออย่างจริงจังแล้วตอบโดยไม่ต้องคิด

"ขอให้ผมได้มีที่ในใจของโฮมุระ ผมก็พอใจแล้ว ขอให้โฮมุระได้รักผมบ้างก็พอ"

เธอได้ยินแล้วก็ก้มลงจูบเขาอยู่ครู่ใหญ่ๆ 

"แม้โซมะจะไม่ใช่ที่ 1 ในใจของชั้น แต่ข่าวดีคือโซมะเป็นผู้ชายที่ชั้นรักที่สุดค่ะ"

ได้ยินเธอพูดแล้วก็ทำเอาสมงสมองของเขาชัดดาวน์ไปครู่หนึ่ง

"มาโดกะ คานาเมะ เธอคือทุกสิ่งสำหรับชั้น"

สมองโซมะเริ่มค่อยๆ รีสตาร์ต ขณะที่โฮมุระเลือนศีรษะเธอมาซบข้างๆ กกหูของเขาแล้วเล่าเรื่องราวต่างๆ เกี่ยวกับมาโดกะให้เขาฟัง ตั้งแต่เริ่มเจอมาโดกะครั้งแรก เหตุผลที่เธอกลายเป็นสาวน้อยเวทย์มนต์และความจริงเบื้องหลังของสาวน้อยเวทย์มนต์ไปตลอดความพยายามครั้งแล้วครั้งเล่าของเธอที่จะช่วยให้มาโดกะหลุดพ้นจากชะตากรรมอันเลวร้าย

"แล้ว ณ ไทมไลน์หนึ่งที่ชั้นย้อนเวลาพยายามช่วยมาโดกะนั้น ชั้นก็ได้เจอคุณ โซมะ"

โฮมุระเล่าต่อถึงการเจอกับเขาจนถึงเริ่มเชื่อใจกันจนทั้งคู่เริ่มเล่าเรื่องราวเกี่ยวกับตัวเองให้ฟัง ก่อนที่ทั้งคู่จะร่วมกันวางแผนหนีจากลูปนรกที่ทั้งคู่เจอ

"ขณะที่ชั้นใช้พลังที่ได้มาย้อนเวลา โซมะ ณ ไทมไลน์นั้นได้เล่าให้ฟังว่าเขานั้นได้ส่งความทรงจำกลับแทน แม้ว่าเราทั้งคู่จะใช้วิธีที่แตกต่างกันแต่ผลข้างเคียงนั้นไม่ต่างกัน"

เธอหยุดไปครู่หนึ่งก่อนจะกอดเขาแน่นกว่าเดิมนิดหน่อย

"ทั้งชั้นและคุณนั้นค่อยๆ สูญเสียความเป็นมนุษย์ไปเรื่อยๆ ทุกครั้งที่เราย้อนเวลา มันไม่ใช่เพราะพลังที่เราใช้แต่เป็นจิตใจของเรา จิตใจของมนุษย์ที่ไม่ได้ถูกออกแบบมาให้ดำเนินเหตุการณ์ซ้ำๆ โดยไม่รู้สึกตัดขาดจากสิ่งรอบตัวซ้ำๆ นี้ได้"

เธอกอดเขาแน่นยิ่งขึ้น

"ชั้นค่อยๆ ไม่แคร์ ไม่ทุกข์ร้อนโศกเศร้ากับการตายของคนรอบๆ ตัวชั้นเว้นแค่มาโดกะ ชั้นค่อยๆ เลิกสนใจสิ่งต่างๆ ที่ไม่เกี่ยวข้องกับภาระกิจช่วยมาโดกะ ซึ่งพอชั้นรู้ตัวอีกที...ชั้นก็ไม่สามารถสนิทสนมเข้าใจมาโดกะได้อีกแล้ว ชั้นกลายเป็นโฮมุระที่ไม่ใช่โฮมุระที่มาโดกะสนิทสนมเป็นเพื่อนด้วย"

โฮมุระเริ่มร้องไห้เบาๆ ขณะที่โซมะทำได้เพียงโอบกอดและรับฟังเธอ

"โซมะเองพอได้ยินเรื่องราวของชั้นก็บอกว่าตัวคุณเองก็เป็นเหมือนกันแต่ไม่ได้ตระหนักจนกระทั้งได้ยินเรื่องราวของชั้น จากนั้นคุณก็สอนทุกอย่างที่คุณรู้และแผนที่คุณมี ทุกอย่างเตรียมพร้อมให้ตัวคุณเองเริ่มต้นใหม่อย่างแกร่งที่สุดโดยยังคงความเป็นมนุษย์อยู่ โดยคุณช่วยชั้นปราบวาลเพอร์จิส(Walpurgis) แม่มดที่แข็งแกร่งที่สุดที่เป็นสาเหตุให้ชั้นต้องย้อนเวลาครั้งแล้วครั้งเล่าก่อนเพื่อปูทางสำหรับแผนของเรา"

"แต่ตอนนั้นชั้นไม่รู้ว่าจริงๆ แล้วแม่มดตนนี้นั้นเป็นเพียงเครื่องมือของคิวเบย์ เจ้าอินคิวเบย์เตอร์ที่ปั้นเลี้ยงเพื่อกดดันเหล่าสาวน้อยเวทย์มนต์ให้สิ้นหวังแล้วกลายเป็นแม่มดเพื่อเก็บเกี่ยวพลังงานที่ปลดปล่อยในกระบวณการนั้น พอคุณจัดการแม่มดวาลเพอร์จิสได้คุณก็ถูกวาปไปโลกอื่นเพราะเสร็จสิ้นภาระกิจในโลกของชั้นแล้ว ชั้นที่ไม่รู้และไม่ได้ระแวงก็ได้พลาดจนทำให้ต้องย้อนเวลาใหม่ที่ไม่มีคุณอีกต่อไป"

"ในที่สุดแล้วมาโดกะก็ต้องเป็นสาวน้อยเวทย์มนต์ แต่พรที่เธอขอนั้นทำให้สาวน้อยเวทย์มนต์ไม่กลายเป็นแม่มดอีกทั้งเอกภพตั้งแต่อดีต ปัจจุบัน ไปจนถึงอนาคต...ซึ่งต้องแลกมาด้วยการที่เธอกลายเป็นเทพธิดาแห่งวัฏจักรสังสาร ไม่สามารถมีตัวตนในโลกได้อีกต่อไป ทางเดียวที่จะได้พบเธอคือตอนที่สาวน้อยเวทย์มนต์ตายโดยเธอจะมารับวิญญาณและแบกรับความเจ็บปวดของสาวน้อยเวทย์มนต์คนนั้นๆ "

"ชั้นเองที่ขอพรเกี่ยวเนื่องจากแม่มดก็ได้สูญเสียพลังที่ได้มานั้นโดยได้พลังของมาโดกะตอนที่เป็นสาวน้อยเวทย์มนต์ในช่วงที่ชั้นขอพรมาแทน แต่ชั้นเองก็พลาดซ้ำอีกครั้งถูกคิวเบย์จับไปทดลองหาว่าทำไมสาวน้อยเวทย์มนต์ถึงไม่กลายเป็นแม่มด ... เขาวตกฏแม่มดที่เราอยู่ด้วยกัน ณ ตอนนี้คือเขาวงกตแม่มดของชั้นเองค่ะ"

เขาลูบหลังเธอเบาๆ ก่อนจะพูด

"เป็นเขาวงกตที่สะท้อนถึงเมืองที่โฮมุระอยู่และเจอกับมาโดกะสินะครับ"

"ค่ะ...ถึงอย่างนั้นมาโดกะก็ยังลงมาช่วยชั้นอยู่ แม้ชั้นจะเลือกทำลายตัวเองเร่งกระบวณการกลายเป็นแม่มดเพื่อไม่ให้พวกคิวเบย์แตะต้องมาโดกะได้ แต่เมื่อมาโดกะมารับวิญญาณของชั้นในที่สุดแล้วชั้นกลับ...ดึงแยกส่วนหนึ่งของเธอมา ชั้นดึงมาโดกะตอนยังเป็นมนุษย์แยกออกมาจากเทพธิดามาโดกะ...เพราะชั้นอยากให้เธอมีความสุขกับครอบครัวอีกครั้ง...โดยที่มีชั้นได้อยู่เคียงข้างค่อยช่วยเหลือเธอ"

"ชั้น...เลวมากใช่ไหมล่ะคะ"

โซมะลูบผมเธอเบาๆ

"นั่นเป็นหนึ่งในความเป็นมนุษย์ ไม่ว่าดีไม่ว่าเลวนั่นล้วนแล้วแต่เป็นส่วนหนึ่งของเรา ทุกคนมีด้านดี ทุกคนมีด้านที่เห็นแก่ตัว แต่ไม่ว่าจะด้านดีหรือด้านเห็นแก่ตัวของโฮมุระ ไม่สำคัญว่าโลกจะมองโฮมุระยังไง ผมยินดีรับทั้งสองด้านของคุณไว้ในฐานะผู้หญิงที่ผมรัก"

ได้ยินแล้วเธอก็ปล่อยโฮร้องไห้หนัก จนผลอยหลับไปอีกรอบหนึ่ง แต่สิ่งที่เขาพูดไปนั้นเป็นสิ่งที่เขาเรียนรู้จากการคบกับแฟนคนแรกของเขา ไม่ว่าด้านที่เราชอบและไม่ชอบของคนที่เรารักนั้นหากเรารับอีกด้านหนึ่งไม่ได้สุดท้ายก็อยู่ด้วยกันลำบาก ณ เวลานี้ต่อให้โฮมุระเป็นผู้หญิงที่เลวที่สุดในสายตาชาวโลกเขาก็จะยังคงรักเธอเพราะเธอนั้นเป็นผู้หญิงที่ดีที่สุดสำหรับเขาในเวลานี้


